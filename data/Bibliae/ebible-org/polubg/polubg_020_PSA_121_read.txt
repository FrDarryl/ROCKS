Psalmów.
121.
Pieśń stopni. Oczy moje podnoszę ku górom, skąd przyjdzie mi pomoc. 
Moja pomoc jest od PANA, który stworzył niebo i ziemię. 
Nie pozwoli zachwiać się twojej nodze; twój stróż nie drzemie. 
Oto ten, który strzeże Izraela, nie zdrzemnie się ani nie zaśnie. 
PAN jest twoim stróżem, PAN jest cieniem twoim po twojej prawicy. 
Słońce nie porazi cię za dnia ani księżyc w nocy. 
PAN będzie cię strzegł od wszelkiego zła; on będzie strzegł twojej duszy. 
PAN będzie strzegł twego wyjścia i przyjścia, odtąd aż na wieki. 
