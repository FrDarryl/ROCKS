[94]
"1" = '''
:sup:`1` Laus cantici ipsi David. Venite, exsultemus Domino; jubilemus Deo salutari nostro; 
'''
"2" = '''
:sup:`2` præoccupemus faciem ejus in confessione, et in psalmis jubilemus ei: 
'''
"3" = '''
:sup:`3` quoniam Deus magnus Dominus, et rex magnus super omnes deos. 
'''
"4" = '''
:sup:`4` Quia in manu ejus sunt omnes fines terræ, et altitudines montium ipsius sunt; 
'''
"5" = '''
:sup:`5` quoniam ipsius est mare, et ipse fecit illud, et siccam manus ejus formaverunt. 
'''
"6" = '''
:sup:`6` Venite, adoremus, et procidamus, et ploremus ante Dominum qui fecit nos: 
'''
"7" = '''
:sup:`7` quia ipse est Dominus Deus noster, et nos populus pascuæ ejus, et oves manus ejus. 
'''
"8" = '''
:sup:`8` Hodie si vocem ejus audieritis, nolite obdurare corda vestra 
'''
"9" = '''
:sup:`9` sicut in irritatione, secundum diem tentationis in deserto, ubi tentaverunt me patres vestri: probaverunt me, et viderunt opera mea. 
'''
"10" = '''
:sup:`10` Quadraginta annis offensus fui generationi illi, et dixi: Semper hi errant corde. 
'''
"11" = '''
:sup:`11` Et isti non cognoverunt vias meas: ut juravi in ira mea: Si introibunt in requiem meam. 
'''
