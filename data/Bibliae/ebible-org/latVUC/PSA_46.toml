[46]
"1" = '''
:sup:`1` In finem, pro filiis Core. Psalmus. 
'''
"2" = '''
:sup:`2` Omnes gentes, plaudite manibus; jubilate Deo in voce exsultationis: 
'''
"3" = '''
:sup:`3` quoniam Dominus excelsus, terribilis, rex magnus super omnem terram. 
'''
"4" = '''
:sup:`4` Subjecit populos nobis, et gentes sub pedibus nostris. 
'''
"5" = '''
:sup:`5` Elegit nobis hæreditatem suam; speciem Jacob quam dilexit. 
'''
"6" = '''
:sup:`6` Ascendit Deus in jubilo, et Dominus in voce tubæ. 
'''
"7" = '''
:sup:`7` Psallite Deo nostro, psallite; psallite regi nostro, psallite: 
'''
"8" = '''
:sup:`8` quoniam rex omnis terræ Deus, psallite sapienter. 
'''
"9" = '''
:sup:`9` Regnabit Deus super gentes; Deus sedet super sedem sanctam suam. 
'''
"10" = '''
:sup:`10` Principes populorum congregati sunt cum Deo Abraham, quoniam dii fortes terræ vehementer elevati sunt. 
'''
