[80]
"1" = '''
:sup:`1` In finem, pro torcularibus. Psalmus ipsi Asaph. 
'''
"2" = '''
:sup:`2` Exsultate Deo adjutori nostro; jubilate Deo Jacob. 
'''
"3" = '''
:sup:`3` Sumite psalmum, et date tympanum; psalterium jucundum cum cithara. 
'''
"4" = '''
:sup:`4` Buccinate in neomenia tuba, in insigni die solemnitatis vestræ: 
'''
"5" = '''
:sup:`5` quia præceptum in Israël est, et judicium Deo Jacob. 
'''
"6" = '''
:sup:`6` Testimonium in Joseph posuit illud, cum exiret de terra Ægypti; linguam quam non noverat, audivit. 
'''
"7" = '''
:sup:`7` Divertit ab oneribus dorsum ejus; manus ejus in cophino servierunt. 
'''
"8" = '''
:sup:`8` In tribulatione invocasti me, et liberavi te. Exaudivi te in abscondito tempestatis; probavi te apud aquam contradictionis. 
'''
"9" = '''
:sup:`9` Audi, populus meus, et contestabor te. Israël, si audieris me, 
'''
"10" = '''
:sup:`10` non erit in te deus recens, neque adorabis deum alienum. 
'''
"11" = '''
:sup:`11` Ego enim sum Dominus Deus tuus, qui eduxi te de terra Ægypti. Dilata os tuum, et implebo illud. 
'''
"12" = '''
:sup:`12` Et non audivit populus meus vocem meam, et Israël non intendit mihi. 
'''
"13" = '''
:sup:`13` Et dimisi eos secundum desideria cordis eorum; ibunt in adinventionibus suis. 
'''
"14" = '''
:sup:`14` Si populus meus audisset me, Israël si in viis meis ambulasset, 
'''
"15" = '''
:sup:`15` pro nihilo forsitan inimicos eorum humiliassem, et super tribulantes eos misissem manum meam. 
'''
"16" = '''
:sup:`16` Inimici Domini mentiti sunt ei, et erit tempus eorum in sæcula. 
'''
"17" = '''
:sup:`17` Et cibavit eos ex adipe frumenti, et de petra melle saturavit eos. 
'''
