[7]
"1" = '''
:sup:`1` Factum est autem in die qua complevit Moyses tabernaculum, et erexit illud, unxitque et sanctificavit cum omnibus vasis suis, altare similiter et omnia vasa ejus: 
'''
"2" = '''
:sup:`2` obtulerunt principes Israël et capita familiarum, qui erant per singulas tribus, præfectique eorum, qui numerati fuerant, 
'''
"3" = '''
:sup:`3` munera coram Domino sex plaustra tecta cum duodecim bobus. Unum plaustrum obtulere duo duces, et unum bovem singuli, obtuleruntque ea in conspectu tabernaculi. 
'''
"4" = '''
:sup:`4` Ait autem Dominus ad Moysen: 
'''
"5" = '''
:sup:`5` Suscipe ab eis ut serviant in ministerio tabernaculi, et trades ea Levitis juxta ordinem ministerii sui. 
'''
"6" = '''
:sup:`6` Itaque cum suscepisset Moyses plaustra et boves, tradidit eos Levitis. 
'''
"7" = '''
:sup:`7` Duo plaustra et quatuor boves dedit filiis Gerson, juxta id quod habebant necessarium. 
'''
"8" = '''
:sup:`8` Quatuor alia plaustra et octo boves dedit filiis Merari secundum officia et cultum suum, sub manu Ithamar filii Aaron sacerdotis. 
'''
"9" = '''
:sup:`9` Filiis autem Caath non dedit plaustra et boves: quia in sanctuario serviunt, et onera propriis portant humeris. 
'''
"10" = '''
:sup:`10` Igitur obtulerunt duces in dedicationem altaris, die qua unctum est, oblationem suam ante altare. 
'''
"11" = '''
:sup:`11` Dixitque Dominus ad Moysen: Singuli duces per singulos dies offerant munera in dedicationem altaris. 
'''
"12" = '''
:sup:`12` Primo die obtulit oblationem suam Nahasson filius Aminadab de tribu Juda: 
'''
"13" = '''
:sup:`13` fueruntque in ea acetabulum argenteum pondo centum triginta siclorum, phiala argentea habens septuaginta siclos, juxta pondus sanctuarii, utrumque plenum simila conspersa oleo in sacrificium: 
'''
"14" = '''
:sup:`14` mortariolum ex decem siclis aureis plenum incenso: 
'''
"15" = '''
:sup:`15` bovem de armento, et arietem, et agnum anniculum in holocaustum: 
'''
"16" = '''
:sup:`16` hircumque pro peccato: 
'''
"17" = '''
:sup:`17` et in sacrificio pacificorum boves duos, arietes quinque, hircos quinque, agnos anniculos quinque. Hæc est oblatio Nahasson filii Aminadab. 
'''
"18" = '''
:sup:`18` Secundo die obtulit Nathanaël filius Suar, dux de tribu Issachar, 
'''
"19" = '''
:sup:`19` acetabulum argenteum appendens centum triginta siclos, phialam argenteam habentem septuaginta siclos, juxta pondus sanctuarii, utrumque plenum simila conspersa oleo in sacrificium: 
'''
"20" = '''
:sup:`20` mortariolum aureum habens decem siclos plenum incenso: 
'''
"21" = '''
:sup:`21` bovem de armento, et arietem, et agnum anniculum in holocaustum: 
'''
"22" = '''
:sup:`22` hircumque pro peccato: 
'''
"23" = '''
:sup:`23` et in sacrificio pacificorum boves duos, arietes quinque, hircos quinque, agnos anniculos quinque. Hæc fuit oblatio Nathanaël filii Suar. 
'''
"24" = '''
:sup:`24` Tertio die princeps filiorum Zabulon, Eliab filius Helon, 
'''
"25" = '''
:sup:`25` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum similia conspersa oleo in sacrificium: 
'''
"26" = '''
:sup:`26` mortariolum aureum appendens decem siclos, plenum incenso: 
'''
"27" = '''
:sup:`27` bovem de armento, et arietem, et agnum anniculum in holocaustum: 
'''
"28" = '''
:sup:`28` hircumque pro peccato: 
'''
"29" = '''
:sup:`29` et in sacrificio pacificorum boves duos, arietes quinque, hircos quinque, agnos anniculos quinque. Hæc est oblatio Eliab filii Helon. 
'''
"30" = '''
:sup:`30` Die quarto princeps filiorum Ruben, Elisur filius Sedeur, 
'''
"31" = '''
:sup:`31` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"32" = '''
:sup:`32` mortariolum aureum appendens decem siclos, plenum incenso: 
'''
"33" = '''
:sup:`33` bovem de armento, et arietem, et agnum anniculum in holocaustum: 
'''
"34" = '''
:sup:`34` hircumque pro peccato: 
'''
"35" = '''
:sup:`35` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Elisur filii Sedeur. 
'''
"36" = '''
:sup:`36` Die quinto princeps filiorum Simeon, Salamiel filius Surisaddai, 
'''
"37" = '''
:sup:`37` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"38" = '''
:sup:`38` mortariolum aureum appendens decem siclos, plenum incenso: 
'''
"39" = '''
:sup:`39` bovem de armento, et arietem, et agnum anniculum in holocaustum: 
'''
"40" = '''
:sup:`40` hircumque pro peccato: 
'''
"41" = '''
:sup:`41` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Salamiel filii Surisaddai. 
'''
"42" = '''
:sup:`42` Die sexto princeps filiorum Gad, Eliasaph filius Duel, 
'''
"43" = '''
:sup:`43` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"44" = '''
:sup:`44` mortariolum aureum appendens decem siclos, plenum incenso: 
'''
"45" = '''
:sup:`45` bovem de armento, et arietem, et agnum anniculum in holocaustum: 
'''
"46" = '''
:sup:`46` hircumque pro peccato: 
'''
"47" = '''
:sup:`47` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Eliasaph filii Duel. 
'''
"48" = '''
:sup:`48` Die septimo princeps filiorum Ephraim, Elisama filius Ammiud, 
'''
"49" = '''
:sup:`49` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"50" = '''
:sup:`50` mortariolum aureum appendens decem siclos, plenum incenso: 
'''
"51" = '''
:sup:`51` bovem de armento, et arietem, et agnum anniculum in holocaustum: 
'''
"52" = '''
:sup:`52` hircumque pro peccato: 
'''
"53" = '''
:sup:`53` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Elisama filii Ammiud. 
'''
"54" = '''
:sup:`54` Die octavo, princeps filiorum Manasse, Gamaliel filius Phadassur, 
'''
"55" = '''
:sup:`55` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"56" = '''
:sup:`56` mortariolum aureum appendens decem siclos, plenum incenso: 
'''
"57" = '''
:sup:`57` bovem de armento, et arietem, et agnum anniculum in holocaustum: 
'''
"58" = '''
:sup:`58` hircumque pro peccato: 
'''
"59" = '''
:sup:`59` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Gamaliel filii Phadassur. 
'''
"60" = '''
:sup:`60` Die nono princeps filiorum Benjamin, Abidan filius Gedeonis, 
'''
"61" = '''
:sup:`61` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"62" = '''
:sup:`62` et mortariolum aureum appendens decem siclos, plenum incenso: 
'''
"63" = '''
:sup:`63` bovem de armento, et arietem, et agnum anniculum in holocaustum: 
'''
"64" = '''
:sup:`64` hircumque pro peccato: 
'''
"65" = '''
:sup:`65` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Abidan filii Gedeonis. 
'''
"66" = '''
:sup:`66` Die decimo princeps filiorum Dan, Ahiezer filius Ammisaddai, 
'''
"67" = '''
:sup:`67` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"68" = '''
:sup:`68` mortariolum aureum appendens decem siclos, plenum incenso: 
'''
"69" = '''
:sup:`69` bovem de armento, et arietem, et agnum anniculum in holocaustum: 
'''
"70" = '''
:sup:`70` hircumque pro peccato: 
'''
"71" = '''
:sup:`71` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Ahiezer filii Ammisaddai. 
'''
"72" = '''
:sup:`72` Die undecimo princeps filiorum Aser, Phegiel filius Ochran, 
'''
"73" = '''
:sup:`73` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum: 
'''
"74" = '''
:sup:`74` mortariolum aureum appendens decem siclos, plenum incenso: 
'''
"75" = '''
:sup:`75` bovem de armento, et arietem, et agnum anniculum in holocaustum: 
'''
"76" = '''
:sup:`76` hircumque pro peccato: 
'''
"77" = '''
:sup:`77` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Phegiel filii Ochran. 
'''
"78" = '''
:sup:`78` Die duodecimo princeps filiorum Nephthali, Ahira filius Enan, 
'''
"79" = '''
:sup:`79` obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila oleo conspersa in sacrificum: 
'''
"80" = '''
:sup:`80` mortariolum aureum appendens decem siclos, plenum incenso: 
'''
"81" = '''
:sup:`81` bovem de armento, et arietem, et agnum anniculum in holocaustum: 
'''
"82" = '''
:sup:`82` hircumque pro peccato: 
'''
"83" = '''
:sup:`83` et in hostias pacificorum boves duos, arietes quinque, hircos quinque, agnos anniculos quinque. Hæc fuit oblatio Ahira filii Enan. 
'''
"84" = '''
:sup:`84` Hæc in dedicatione altaris oblata sunt a principibus Israël, in die qua consecratum est: acetabula argentea duodecim: phialæ argenteæ duodecim: mortariola aurea duodecim: 
'''
"85" = '''
:sup:`85` ita ut centum triginta siclos argenti haberet unum acetabulum, et septuaginta siclos haberet una phiala: id est, in commune vasorum omnium ex argento sicli duo millia quadringenti, pondere sanctuarii: 
'''
"86" = '''
:sup:`86` mortariola aurea duodecim plena incenso, denos siclos appendentia pondere sanctuarii: id est, simul auri sicli centum viginti: 
'''
"87" = '''
:sup:`87` boves de armento in holocaustum duodecim, arietes duodecim, agni anniculi duodecim, et libamenta eorum: hirci duodecim pro peccato. 
'''
"88" = '''
:sup:`88` In hostias pacificorum, boves viginti quatuor, arietes sexaginta, hirci sexaginta, agni anniculi sexaginta. Hæc oblata sunt in dedicatione altaris, quando unctum est. 
'''
"89" = '''
:sup:`89` Cumque ingrederetur Moyses tabernaculum fœderis, ut consuleret oraculum, audiebat vocem loquentis ad se de propitiatorio quod erat super arcam testimonii inter duos cherubim, unde et loquebatur ei. 
'''
