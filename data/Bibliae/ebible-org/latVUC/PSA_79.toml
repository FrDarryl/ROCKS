[79]
"1" = '''
:sup:`1` In finem, pro iis qui commutabuntur. Testimonium Asaph, psalmus. 
'''
"2" = '''
:sup:`2` Qui regis Israël, intende; qui deducis velut ovem Joseph. Qui sedes super cherubim, manifestare 
'''
"3" = '''
:sup:`3` coram Ephraim, Benjamin, et Manasse. Excita potentiam tuam, et veni, ut salvos facias nos. 
'''
"4" = '''
:sup:`4` Deus, converte nos, et ostende faciem tuam, et salvi erimus. 
'''
"5" = '''
:sup:`5` Domine Deus virtutum, quousque irasceris super orationem servi tui? 
'''
"6" = '''
:sup:`6` cibabis nos pane lacrimarum, et potum dabis nobis in lacrimis in mensura? 
'''
"7" = '''
:sup:`7` Posuisti nos in contradictionem vicinis nostris, et inimici nostri subsannaverunt nos. 
'''
"8" = '''
:sup:`8` Deus virtutum, converte nos, et ostende faciem tuam, et salvi erimus. 
'''
"9" = '''
:sup:`9` Vineam de Ægypto transtulisti: ejecisti gentes, et plantasti eam. 
'''
"10" = '''
:sup:`10` Dux itineris fuisti in conspectu ejus; plantasti radices ejus, et implevit terram. 
'''
"11" = '''
:sup:`11` Operuit montes umbra ejus, et arbusta ejus cedros Dei. 
'''
"12" = '''
:sup:`12` Extendit palmites suos usque ad mare, et usque ad flumen propagines ejus. 
'''
"13" = '''
:sup:`13` Ut quid destruxisti maceriam ejus, et vindemiant eam omnes qui prætergrediuntur viam? 
'''
"14" = '''
:sup:`14` Exterminavit eam aper de silva, et singularis ferus depastus est eam. 
'''
"15" = '''
:sup:`15` Deus virtutum, convertere, respice de cælo, et vide, et visita vineam istam: 
'''
"16" = '''
:sup:`16` et perfice eam quam plantavit dextera tua, et super filium hominis quem confirmasti tibi. 
'''
"17" = '''
:sup:`17` Incensa igni et suffossa, ab increpatione vultus tui peribunt. 
'''
"18" = '''
:sup:`18` Fiat manus tua super virum dexteræ tuæ, et super filium hominis quem confirmasti tibi. 
'''
"19" = '''
:sup:`19` Et non discedimus a te: vivificabis nos, et nomen tuum invocabimus. 
'''
"20" = '''
:sup:`20` Domine Deus virtutum, converte nos, et ostende faciem tuam, et salvi erimus. 
'''
