[145]
"1" = '''
:sup:`1` Alleluja, Aggæi et Zachariæ. 
'''
"2" = '''
:sup:`2` Lauda, anima mea, Dominum. Laudabo Dominum in vita mea; psallam Deo meo quamdiu fuero. Nolite confidere in principibus, 
'''
"3" = '''
:sup:`3` in filiis hominum, in quibus non est salus. 
'''
"4" = '''
:sup:`4` Exibit spiritus ejus, et revertetur in terram suam; in illa die peribunt omnes cogitationes eorum. 
'''
"5" = '''
:sup:`5` Beatus cujus Deus Jacob adjutor ejus, spes ejus in Domino Deo ipsius: 
'''
"6" = '''
:sup:`6` qui fecit cælum et terram, mare, et omnia quæ in eis sunt. 
'''
"7" = '''
:sup:`7` Qui custodit veritatem in sæculum; facit judicium injuriam patientibus; dat escam esurientibus. Dominus solvit compeditos; 
'''
"8" = '''
:sup:`8` Dominus illuminat cæcos. Dominus erigit elisos; Dominus diligit justos. 
'''
"9" = '''
:sup:`9` Dominus custodit advenas, pupillum et viduam suscipiet, et vias peccatorum disperdet. 
'''
"10" = '''
:sup:`10` Regnabit Dominus in sæcula; Deus tuus, Sion, in generationem et generationem. 
'''
