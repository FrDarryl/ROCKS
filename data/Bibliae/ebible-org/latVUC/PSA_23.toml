[23]
"1" = '''
:sup:`1` Prima sabbati. Psalmus David. Domini est terra, et plenitudo ejus; orbis terrarum, et universi qui habitant in eo. 
'''
"2" = '''
:sup:`2` Quia ipse super maria fundavit eum, et super flumina præparavit eum. 
'''
"3" = '''
:sup:`3` Quis ascendet in montem Domini? aut quis stabit in loco sancto ejus? 
'''
"4" = '''
:sup:`4` Innocens manibus et mundo corde, qui non accepit in vano animam suam, nec juravit in dolo proximo suo: 
'''
"5" = '''
:sup:`5` hic accipiet benedictionem a Domino, et misericordiam a Deo salutari suo. 
'''
"6" = '''
:sup:`6` Hæc est generatio quærentium eum, quærentium faciem Dei Jacob. 
'''
"7" = '''
:sup:`7` Attollite portas, principes, vestras, et elevamini, portæ æternales, et introibit rex gloriæ. 
'''
"8" = '''
:sup:`8` Quis est iste rex gloriæ? Dominus fortis et potens, Dominus potens in prælio. 
'''
"9" = '''
:sup:`9` Attollite portas, principes, vestras, et elevamini, portæ æternales, et introibit rex gloriæ. 
'''
"10" = '''
:sup:`10` Quis est iste rex gloriæ? Dominus virtutum ipse est rex gloriæ. 
'''
