Mga Awit.
130.
Yahweh, mula sa kailaliman ako ay umiiyak sa iyo. 
Panginoon, pakinggan mo ang aking boses; hayaan ang iyong mga tainga na tumuon sa aking mga pagsusumamo ng iyong awa. 
Yahweh, kung tatandaan mo ang mga kasamaan, Panginoon, sino ang makatatagal? 
Pero mayroong kapatawaran sa iyo, para ikaw ay sambahin. 
Naghihintay ako para kay Yahweh, naghihintay ang aking kaluluwa, at sa kaniyang salita ako ay umaasa. 
Naghihintay ang aking kaluluwa para sa Panginoon ng higit kaysa sa tagabantay na naghihintay na mag-umaga. 
O Israel, umasa ka kay Yahweh. Si Yahweh ay maawain, at siya ay labis na nagnanais magpatawad. 
Siya ang tutubos sa Israel mula sa lahat ng kanilang mga kasalanan. 
