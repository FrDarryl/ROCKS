Mga Awit.
120.
Sa aking kahirapan tumawag ako kay Yahweh, at sinagot niya ako. 
Iligtas mo ang aking buhay, O Yahweh, mula sa mga sinungaling na labi at mula sa mandarayang dila. 
Paano ka niya parurusahan, at ano pa ang magagawa sa iyo, ikaw na may sinungaling na dila? 
Papanain ka niya ng matalim na mga pana ng mandirigma, kung saan hinulma sa mainit na mga uling ng puno ng tambo. 
Kaawaan ako dahil pansamantala akong naninirahan sa Mesech; nanirahan ako dati sa mga tolda ng Kedar. 
Matagal akong nanirahan kasama silang napopoot sa kapayapaan. 
Ako ay para sa kapayapaan, pero kapag ako ay nagsasalita, sila ay para sa digmaan. 
